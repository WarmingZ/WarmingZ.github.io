---
title: Jekyll - це інструмент для створення власного медія
layout: post
subtitle: Створи власний медіа ресурс за допомогою Jekyll та GitHub Pages
date: '2022-07-21 14:05:39'
categories:
lang: ua
lang-ref: jekyll 
image: /img/posts/Jekyll/Git.jpg
description: Створи власний медіа ресурс за допомгою Jekyll та GitHub Pages
---

11 місяців назад я вирішив розробити домашній проєкт. Переважно я програмую на C Sharp, тому над вибором технологій для розробки довго думати не довелось. Оскільки [ASP.Net Core MVC](https://en.wikipedia.org/wiki/ASP.NET_Core) досить розповсюджена я вважав що це було б не поганим плюсом для свого резюме.

<center>
<img src="/img/posts/Jekyll/Genius.webp" alt="Network" class="responsive" style="width: 100%; height: auto;">
</center>

Також це могло б  продемонструвати мої навички з тестування, "девопсінгу", розробки й загалом всього етапу створення продукту, можливо не ідеального, з простим функціоналом та реалізацією, але готового продукту. На розробку робочої версії я виділив термін в один місяць. В цей термін входила розробка інтерфейсу, бази даних, архітектури ну і написання коду та його тестування. Також я виділив декілька днів на те, щоб ознайомитись з наявними рішеннями хмарних технологій, для деплою свого продукту. Одною з основних переваг для мене було простота, зрозумілість UI та пробний період. 


Вибір впав на Google Cloud Platform, тому що деякий досвід роботи з Amazon Web Services на той момент у мене вже був. Прочитавши декілька цікавих історій про те як розробник написав не дуже вдалий скрипт, після чого його сервера добу працювали на всю потужність, до слова, йому цей скрипт коштував 20 тисяч доларів, я був відверто наляканий завантажувати на AWS свій проєкт. Тому я зареєструвався на Google cloud platform та безплатно отримав 200 доларів на 90 днів для покупки віртуального сервера на linux.  

До слова, цих коштів мені вистачило ненадовго, приблизно на два місяці. Але за цей час я зміг налагодити сервер та покращити свій сайт до прийнятного вигляду. Після пробного періоду настав час платити немалі гроші за хостинг. Та я вирішив вимкнути сервер, скасовувати підписку та відмовитись від проєкту на невизначений термін. До речі, ви можете ознайомитись з вихідним кодом блогу ASP.Net Core перейшовши по цьому [посиланню](https://github.com/WarmingZ/MyWebSite).

Але темою цього поста являється [Jekyll](https://jekyllrb.com). Отже, я переніс свій сайт на генератор статичних сайтів jekyll та розгорнув його на GitHub Pages, до слова, абсолютно безплатно!
Тепер пригадаймо усі історії про AWS та Google Cloud Platform, які я описав вище та поставимо собі запитання, чи потрібні нам різноманітні сервіси та хмари для розміщення своїх домашніх проєктів?

Звичайно, jekyll  це лише генератор статичних сторінок, але ви не уявляєте які можливості та переваги він може вам надати. Звичайно, що я розробляв свій блог для портфоліо на GitHub. Але красота, та простота jekyll приголомшує. До слова, в моєму блозі на ASP.Net Core я розробив адміністративну панель, в  якій вмонтував текстовий редактор [CKeditor](https://ckeditor.com) з великою кількістю можливостей. Але і зараз у мене є адміністративна панель, яку я підключив як плагін jekyll, та я можу заходити в неї через інтернет та змінювати свої пости. 

Якщо ви хочете завести свій блог, або створити сторінку для свого програмного продукту з описом та документацією ви сміливо можете використовувати для цього jekyll та Github Pages. Для того аби спробувати, відвідайте сайт [Jekyll](https://jekyllrb.com), там ви зможете знайти докладну документацію як цим користуватись.

Jekyll - це дійсно прекрасний інструмент, який дуже добре працює на серверах GitHub. Оскільки, це генератор статичних сторінок, то користувач, відкриваючи ваш сайт в браузері отримує HTML сторінку, яка була згенерована jekyll на сервері github, тому  швидкість роботи буде приголомшливою. Звичайно, якщо ви будете дотримуватись декількох правил frontend розробки, як приклад, не використовувати формат картинок Jpeg або PNG, які будуть завантажуватись при відкритті вашого сайту досить довго і користувач буде бачити завантаження картинки згори вниз. Звичайно це все можна налаштувати в правилах завантаження контенту, або що, варіантів маса. До слова, якщо ви завантажите практично будь-яку картинку з цього сайту, ви побачите що вона буде з розширенням WebP.

Я розробив не один сайт за допомогою ASP.Net Core MVC. Але якщо ви дійсно хочете просто вести свій блог, або створити гарну сторінку з документацією свого продукту, кращого варіанту, а ніж jekyll ви не знайдете. Ви можете ознайомитись з моїми проєктами відвідавши мій обліковий запис в [GitHub](https://github.com/WarmingZ?tab=repositories), також перейшовши за [посиланням](https://github.com/WarmingZ/WarmingZ.github.io) ви можете ознайомитись з файлами та кодом цього сайту.